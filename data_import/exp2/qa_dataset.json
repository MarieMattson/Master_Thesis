[
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "2696d4d6-ccd6-ec11-9170-0090facf175a",
        "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte den 10-11 mars</p><p>Fru talman! Håkan Svenneling tar upp en mycket viktig fråga. Vi alla här i riksdagen kan hjälpa till och bidra genom att vara tydliga med att den ryska invasionen är beslutad av den ryska ledningen. Det är inte det ryska folket som står bakom invasionen.</p><p>Jag försöker ta upp detta i alla de olika situationer jag befinner mig i, men naturligtvis kan riksdagens ledamöter i form av det ledarskap man innehar som ledamot av Sveriges riksdag föra det budskapet vidare ut i det svenska samhället.</p><p>Jag tog till exempel specifikt upp frågan när jag gjorde en videoinspelning riktad till svenska mellanstadieelever och högstadieelever. Jag sa att det finns många ryssar i Sverige som är helt emot kriget. Då ska man vara en sjyst kompis. Och vi vuxna ska också vara sjysta kompisar och sjysta medmänniskor. Det är en mycket viktig signal.</p><p>Här är det viktigt att klargöra att det från svensk sida finns ett visst bistånd till Ryssland. Det går inte till den ryska staten eller den ryska politiska ledningen utan till de civilsamhällesorganisationer vars medlemmar nu riskerar långa fängelsestraff just för att de står upp och protesterar mot kriget. Det är ett stöd som vi från svensk sida ska fortsätta med, bland annat till människorättsorganisationer eller till de fria medier som fortfarande finns i Ryssland.</p><p>Återrapporteringen var härmed avslutad.</p>",
        "talare": "Magdalena Andersson",
        "parti": "S",
        "qa_pair": {
            "question": "Vad säger Magdalena Andersson om det svenska biståndet till Ryssland?",
            "answer": "Magdalena Andersson klargör att det svenska biståndet till Ryssland inte går till den ryska staten eller den politiska ledningen, utan till civilsamhällesorganisationer vars medlemmar riskerar långa fängelsestraff för att de protesterar mot kriget. Hon betonar att Sverige ska fortsätta stödja dessa organisationer, inklusive människorättsorganisationer och fria medier i Ryssland."
        }
    },
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "0a96d4d6-ccd6-ec11-9170-0090facf175a",
        "anforandetext": "<p>Fru talman! En av de saker som diskuterades på mötet var just situationen när det gäller jordbruket. I slutsatserna kom det också med en tydlig uppmaning till kommissionen att överväga olika optioner, tror jag slutordet blev, när det gäller hur man ska hantera situationen med livsmedelsprodukter och med jordbruket i Europa. Denna fråga är alltså högt upp på dagordningen, naturligtvis också i Sverige, där Jordbruksverket nu bedriver ett arbete för att se över de sårbarheter som finns inom det svenska jordbruket.</p><p>Det finns en lång rad varor där vi är beroende av rysk import och där vi kommer att behöva se över vårt importberoende och titta på vilka andra aktörer som kan finnas runt om i världen som kan förse oss med olika insatsvaror.</p><p>Utöver möjligheterna för Europa att bedriva ett effektivt jordbruk har vi hela frågan om möjligheten för Ukraina att fortsätta bedriva jordbruk även nu, i den här situationen. Ukraina är en mycket stor leverantör av mat till Europa men även resten av världen.</p>",
        "talare": "Magdalena Andersson",
        "parti": "S",
        "qa_pair": {
            "question": "Vad säger Magdalena Andersson om Sveriges beroende av rysk import inom jordbruket?",
            "answer": "Magdalena Andersson påpekar att Sverige är beroende av rysk import för en lång rad varor och att det finns ett behov av att se över detta importberoende. Hon nämner att man behöver undersöka vilka andra aktörer i världen som kan förse Sverige med olika insatsvaror."
        }
    },
    {
        "avsnittsrubrik": "Frågestund",
        "anforande_id": "32a228e8-3dc6-ec11-9170-0090facf175a",
        "anforandetext": "<p>Fru talman! Som jag nämnde inledningsvis ska vi ha en hög ambition, och det är otroligt viktigt att få ned utsläppen från transportsektorn med många olika medel. Vi måste fasa ut de fossila bränslena. </p><p>Biobränslen är en av delarna för att nå dit. Jag talade initialt om att vi står upp för reduktionsplikten. Det är en viktig del. Även bonus malus-systemet har visat sig vara framgångsrikt. Vi fortsätter på inslagen väg.</p>",
        "talare": "Annika Strandhäll",
        "parti": "S",
        "qa_pair": {
            "question": "Vad säger Annika Strandhäll om vikten av att minska utsläppen från transportsektorn?",
            "answer": "Annika Strandhäll betonar att det är otroligt viktigt att få ned utsläppen från transportsektorn med många olika medel och att vi måste fasa ut de fossila bränslena."
        }
    },
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "1b96d4d6-ccd6-ec11-9170-0090facf175a",
        "anforandetext": "<p>Fru talman! Tack, statsministern, för svaret! Jag hoppas att det kommer att gå fort att få på plats ytterligare materiellt vapenstöd till Ukraina. Vi ser alla det som händer runt om i Ukraina, och tidsaspekten är oerhört viktig. Det finns ingen tid att förlora. Det finns bara frihet att förlora.</p><p>Jag skulle också vilja fråga statsministern om den solidaritetsresa som Polen, Tjeckien och Slovenien genomförde. Jag uppfattar att det inte var något som diskuterades på Europeiska rådet, men skulle man kunna se att den typen av resor i solidaritetsanda fortsätter, och skulle Sverige kunna vara nästa land som reser tillsammans med andra allierade till Kiev för att stötta president Zelenskyj?</p>",
        "talare": "Maria Nilsson",
        "parti": "L",
        "qa_pair": {
            "question": "Vad säger Maria Nilsson om vikten av tidsaspekten i att ge vapenstöd till Ukraina?",
            "answer": "Maria Nilsson betonar att tidsaspekten är oerhört viktig när det gäller att få på plats ytterligare materiellt vapenstöd till Ukraina, eftersom det finns ingen tid att förlora och bara frihet att förlora."
        }
    },
    {
        "avsnittsrubrik": "Ämnesbetyg - betygen ska bättre spegla elevers kunskaper",
        "anforande_id": "75a228e8-3dc6-ec11-9170-0090facf175a",
        "anforandetext": "<p> STYLEREF Kantrubrik \\* MERGEFORMAT Ämnesbetyg - betygen ska bättre spegla elevers kunskaper</p><p>Fru talman! Skolpolitiken behöver en ny inriktning, säger Hjälmered från talarstolen. Det stora problemet är att Moderaterna inte visar något intresse alls för att ge skolpolitiken en ny inriktning. Moderaterna vill ju bevara det status quo av defekta system som utgör den svenska marknadsskolan och som är den huvudsakliga anledningen till den betygsinflation vi ser.</p><p>Moderaterna vill inte ändra i finansieringen. Moderaterna vill inte ändra i urvalsreglerna. Moderaterna vill inte ändra i etableringsrätten. Moderaterna vill inte stoppa vinsterna. Moderaterna vill inte ha insyn i friskolorna - allt detta som skapar det defekta i det svenska skolsystemet, som verkligen skulle behöva en ny inriktning för att motverka segregation, för att motverka läckaget av skattemedel och för att ge en rättvisare resursfördelning.</p><p>Den inriktningen vill Moderaterna inte ha. Moderaterna vill bevara systemet som det är. Då kommer man att ha betygsinflation. Då kommer vi att fortsätta den här resan. Eller också behöver man sätta plåster på såret, täcka över det med något. Vi kan täcka över det med förslaget om att ankra betygen i de nationella ämnesproven. Det verkar vara det som är Moderaternas bästa idé.</p>",
        "talare": "Linus Sköld",
        "parti": "S",
        "qa_pair": {
            "question": "Vad säger Linus Sköld om Moderaternas inställning till förändringar i skolpolitiken?",
            "answer": "Linus Sköld kritiserar Moderaterna för att inte visa något intresse för att ge skolpolitiken en ny inriktning. Han menar att Moderaterna vill bevara det nuvarande systemet, som han beskriver som defekt och orsaken till betygsinflation. Sköld påpekar att Moderaterna inte vill ändra finansieringen, urvalsreglerna, etableringsrätten, stoppa vinsterna eller ha insyn i friskolorna, vilket han anser är nödvändigt för att motverka segregation och ge en rättvisare resursfördelning."
        }
    },
    {
        "avsnittsrubrik": "Fiskeripolitik",
        "anforande_id": "9896d4d6-ccd6-ec11-9170-0090facf175a",
        "anforandetext": "<p>Fru talman! Det kan låta taktlöst att tala om tekniska detaljer i vår fiskeripolitik samtidigt som Rysslands oförsvarliga krig mot Ukraina pågår. Men med kriget och höjda livsmedelspriser aktualiseras våra ambitioner för levande fiskbestånd och vår egen livsmedelsförsörjning.</p><p> STYLEREF Kantrubrik \\* MERGEFORMAT Fiskeripolitik</p><p>Moderaternas tre motionsyrkanden som har föranlett dagens så kallade tillkännagivande till regeringen är onödiga, alltså konkret gällande ål, landningsskyldighet och de blå näringarnas koppling till livsmedelsstrategin. Jag noterade att Moderaternas svar på frågorna om livsmedelsstrategin och vad som saknas var högst oklara och inte innehöll något konkret.</p><p>Låt oss ta ålen som exempel. Moderaterna har under denna mandatperiod visat en tydlig kluvenhet när det gäller att skydda den starkt utrotningshotade ålen. Moderaterna ställde sig i höstas kritiska till EU:s ramvattendirektiv och spelar härmed tärning med exempelvis krav på vår vattenmiljö och vandringsvägar för ål.</p><p>Detta är dock bättre än förra mandatperioden då Moderaterna tyckte att det var anmärkningsvärt att den S-ledda regeringen höll med EU-kommissionen om att ålfisket bör förbjudas. I stället manifesterade moderater med ålätarfest då man åt den starkt utrotningshotade ålen. Det befaras nu att endast 1 procent av ålen vandrar tillbaka från svenska vatten för lek jämfört med hur det var på 1950-talet.</p><p>Moderaterna skriver samtidigt i dag till sitt yrkande att ålfisket endast har \"marginell påverkan på beståndet\". Min fråga är då: Hur kan dessa 172 000 kilo som fiskades i fjol eller de 2 ½ miljoner kilo som har fiskats i Sverige de senaste tio åren vara marginella?</p>",
        "talare": "Markus Selin",
        "parti": "S",
        "qa_pair": {
            "question": "Hur argumenterar Markus Selin för att Moderaternas motionsyrkanden om ål är onödiga?",
            "answer": "Markus Selin argumenterar att Moderaternas motionsyrkanden om ål är onödiga genom att påpeka deras kluvenhet i att skydda den starkt utrotningshotade ålen. Han kritiserar Moderaterna för att ha varit kritiska till EU:s ramvattendirektiv och för att ha arrangerat ålätarfester, trots att ålfisket har en betydande påverkan på beståndet. Selin ifrågasätter hur Moderaterna kan hävda att ålfisket har en 'marginell påverkan' när stora mängder ål har fiskats i Sverige de senaste åren."
        }
    },
    {
        "avsnittsrubrik": "Riksrevisionens rapport om yrkeshögskolan",
        "anforande_id": "8aa228e8-3dc6-ec11-9170-0090facf175a",
        "anforandetext": "<p>Fru talman! Det här kan bli bland de kortaste anföranden jag har hållit från riksdagens talarstol. Jag vet att alla är trötta efter en lång dag.</p><p>Fru talman! Yrkeshögskolan i Sverige växer och blir en allt större utbildningsform inom utbildningsväsendet. Yrkeshögskolan förändras ständigt för att anpassa sig efter arbetsmarknadens kompetensbehov. Det innebär att innehåll och inriktning på utbildningarna varierar, och nya utbildningar inom yrkeshögskolan startar medan gamla läggs ned allteftersom behovet förändras.</p><p>Yrkeshögskolan spelar en viktig roll för att människor, oavsett bakgrund, ska ges möjlighet att få utbildning, att hitta arbete eller att byta spår mitt i livet. Vänsterpartiet vill därför utöka yrkeshögskolans verksamhet och ge studerande där samma rätt till stöd som högskolestudenter för att klara av sina studier.</p><p>Vänsterpartiet ser positivt på förstärkningen av yrkeshögskolan de senaste åren men anser samtidigt att stora företag ska ta ett större ansvar för vissa spetsutbildningar och därmed också deras kostnader. Yrkeshögskolan och de som utbildar sig där ska inte utnyttjas av oseriösa företag vars syfte är att låta staten stå för alla spetsutbildningar. Vissa företag är väldigt bra på det här medan andra är sämre.</p><p>Fru talman! Yrkeshögskoleutbildningar bör i högre grad tillåtas utgå från lokala kompetensbehov. Det här är också något som har nämnts tidigare från talarstolen. Vi behöver ha yrkeshögskolan i hela landet.</p><p>Riksrevisionen konstaterar i en rapport att yrkeshögskolan i stort lever upp till de förväntningar som riksdagen har på utbildningsformen. Man anser att de utbildningar som yrkeshögskolan erbjuder efterfrågas på arbetsmarknaden men konstaterar också att det finns delar av yrkeshögskolan som fortfarande kan och bör utvecklas.</p><p>Därför har det rekommenderats att regeringen ska utreda ett gemensamt antagningssystem för att alla som vill gå på en yrkesutbildning ska kunna göra det. Dessutom vill Riksrevisionen att Myndigheten för yrkeshögskolan ska utveckla och effektivisera handläggningen av ansökningar om att anordna en utbildning inom yrkeshögskolan. Man har också nämnt frågan gällande jäv i verksamheten.</p><p>I regeringens svar till skrivelsen om Riksrevisionen rapport skriver man att en utredning har tillsatts. Vi är nöjda med regeringens svar i det avseendet.</p><p>Riksrevisionens rapport om yrkeshögskolan</p><p>Fru talman! Om Sverige ska satsa på att bli en grön industrination där arbetstillfällen skapas genom gröna investeringar i till exempel järnväg och bostadsbyggande måste vi vara överens i riksdagen om att yrkeshögskolan har en avgörande roll. Jag tror också att vi är överens om den frågan. Låt oss utveckla denna utbildningsform tillsammans!</p><p>Med det sagt ställer vi oss bakom regeringens svar.</p><p>(Applåder)</p><p>Överläggningen var härmed avslutad.</p><p>(Beslut skulle fattas den 23 februari.)</p><p>Ersättningsrätt och insolvensrätt</p>",
        "talare": "Daniel Riazat",
        "parti": "V",
        "qa_pair": {
            "question": "Vad är Vänsterpartiets position angående yrkeshögskolans roll och utveckling?",
            "answer": "Vänsterpartiet vill utöka yrkeshögskolans verksamhet och ge studerande där samma rätt till stöd som högskolestudenter. De ser positivt på förstärkningen av yrkeshögskolan men anser att stora företag ska ta ett större ansvar för vissa spetsutbildningar och deras kostnader. Partiet betonar också vikten av att yrkeshögskoleutbildningar utgår från lokala kompetensbehov och att yrkeshögskolan finns i hela landet."
        }
    },
    {
        "avsnittsrubrik": "Stöd till personer med funktionsnedsättning",
        "anforande_id": "8696d4d6-ccd6-ec11-9170-0090facf175a",
        "anforandetext": "<p>Fru talman! I dag debatterar vi frågor som rör stöd till personer med funktionsnedsättning. Glädjande nog kan vi konstatera att vi har samlat en majoritet för tre viktiga frågor och att vi därmed kan göra tre tillkännagivanden.</p><p>Stöd till personer med funktionsnedsättning är ett väldigt brett område som handlar om allt från hjälpmedel, rehabilitering och grundläggande behov till rätten till personligt ombud. Sammantaget tycker jag att inställningen i just dessa frågor i mångt och mycket definierar oss som samhälle. Det bottnar i vilket samhälle vi faktiskt vill ha.</p><p>Vi i Centerpartiet vill med vår politik lägga grunden för ett tillgängligt och individanpassat samhälle, ett samhälle där alla får plats och där vi ger stöd, luft och möjligheter för alla att utvecklas och bidra. Men ska vi nå dithän, fru talman, krävs det ett stort arbete och att vi på riktigt integrerar funktionshindersperspektivet i alla politikområden.</p><p>Fru talman! Att röra sig fritt i samhället, vara med i olika sammanhang, vara en del av arbetslivet, ta sig fram på gator och torg, öppna en konservburk, ringa och boka en tid på vårdcentralen och ta på sig kläder och göra sig redo för dagen - allt detta gör vi ofta utan att över huvud taget reflektera över det.</p><p>Men den dagen då du kanske själv förlorar en funktion eller får ett barn med någon funktionsnedsättning är detta inte längre en självklarhet. Då får du ofta kämpa för att kunna göra dessa saker själv eller för att få stöd för att kunna göra dem, eller så får du som förälder kämpa för att ditt barn ska få rätt stöd och hjälp. Detta är en kamp som vi måste göra något åt.</p><p>Fru talman! Under denna mandatperiod tycker jag att vi har flyttat funktionshinderspolitiken framåt i rätt riktning. Jag vill dock säga att det nästan är provocerande att höra hur Mikael Dahlqvist och Socialdemokraterna tar åt sig den stora äran för detta, för jag anser att det är många andra partier som har skjutit regeringen framför sig.</p><p>Med tanke på den bakgrund och historik som finns efter åtta år med regleringsbrev, nej till olika förbättringar och så vidare känner jag att det är på sin plats att framhäva att det har handlat om att andra partier har skjutit på, tryckt på och fört regeringen framför sig för att få till de förändringar som vi har fått, till exempel stärkt rätt till personlig assistans och en huvudmannaskapsutredning som är färdig. Vi har också sett till att lagstiftningen vad gäller andning och sondmatning har återställts. Allt detta har skett tack vare andra partier som har skjutit regeringen framför sig.</p><p>Jag tycker att vi tar ytterligare steg framåt i betänkandet, men att vi nu tar steg framåt när det gäller de grundläggande behoven är inte heller det tack vare Socialdemokraterna. Jag tycker att det är otroligt viktigt att poängtera att det faktiskt är så det ligger till.</p><p>Det första steg eller tillkännagivande som jag vill prata om här i dag handlar om att vi nu har en majoritet för att ge Huvudmannaskapsutredningen ett tilläggsdirektiv för att ta fram förslag om att samtliga hjälpmoment för alla grundläggande behov ska ge rätt till assistans.</p><p> STYLEREF Kantrubrik \\* MERGEFORMAT Stöd till personer med funktionsnedsättning</p><p>Fru talman! Det finns i samband med bedömningar av rätten till personlig assistans ett olyckligt synsätt där människan delas upp i olika behov. Grundläggande behov är mat, hygien, kläder, toalettbesök och kommunikation med utomstående. Allt annat räknas som övriga behov. Den typen av bedömningar har lett till att livet för många assistansberättigade har styckats upp i minuter och sekunder där toalettbesöken klockats och där man får hjälp med att ta på sig de kläder som sitter närmast kroppen men inte får hjälp med ytterkläderna. Man får hjälp med att duscha och bli ren, men man får inte ta deodorant eller borsta håret.</p><p>Givetvis går det inte att se på en människa på det sättet. Bedömningen måste naturligtvis ske utifrån att livet ska fungera i sin helhet. Att få assistans under hela toalettbesöket eller för att ta på sig alla sina kläder och inte bara för de moment som räknas som mycket privata ska vara en självklarhet. Att vi nu har en majoritet för att samtliga hjälpmoment för alla grundläggande behov ska ses i sin helhet känns verkligen som en seger.</p><p>Det som däremot inte känns bra och som gör mig bekymrad är att de två stora partierna i Sveriges riksdag, Socialdemokraterna och Moderaterna, reserverar sig mot förslaget. Socialdemokraterna och Moderaterna vill alltså inte att de grundläggande behoven ska ses i sin helhet, utan i stället väljer man att reservera sig och ställa sig vid sidan om.</p><p>Fru talman! Det andra tillkännagivande som jag vill lyfta fram har sin grund i det förslag som Centerpartiet har lagt fram och som handlar om att se över dagens system med personligt ombud. Personligt ombud är ett stöd som kommunerna inom ramen för socialtjänsten kan ge till personer med omfattande och långvarig psykisk funktionsnedsättning. Dock har man i dagsläget inte någon skyldighet att ge detta stöd, vilket är synd eftersom det är ett stöd som verkligen gör skillnad.</p><p>Personer med omfattande psykisk funktionsnedsättning är en grupp i samhället som ofta lever lite i skymundan och som inte får göra sin röst hörd på samma sätt som andra grupper. De står ofta långt ifrån både vård, rättsväsen och annan service. Ett personligt ombud kan fungera som ett redskap för att stärka dessa personer så att de får en ökad tilltro till sig själva och sin egen förmåga och därmed får en bättre kontroll och makt över den egna vardagen.</p><p>Genom ett personligt ombud kan dessa personer få hjälp med att få tillgång till vård, stöd och service på jämlika villkor samt rättshjälp, rådgivning och annat stöd utifrån sina egna önskemål och behov. För oss i Centerpartiet är det väldigt glädjande att vi i dag har samlat en majoritet för att se över systemet med personligt ombud.</p><p>Det tredje tillkännagivandet, som jag också är väldigt glad över och som jag tycker är ett viktigt steg framåt, handlar om att vi vill ta fram nationella riktlinjer för rehabilitering, habilitering och hjälpmedel. Här har vi sett att det är alldeles för ojämlikt ute i landet. Man ska inte vara beroende av vilket postnummer man har eller hur regionens ekonomi ser ut, utan det som ska vara avgörande för om man får en bra rehabilitering, habilitering eller hjälpmedel ska naturligtvis vara de egna behoven.</p><p>Fru talman! Ett hjälpmedel som vi tyvärr inte fick majoritet för att underlätta tillgången till är glasögon för barn under åtta år. Det kanske kan låta som en parentes i sammanhanget när vi pratar om så viktiga frågor, men detta är en stor grupp som verkligen skulle bli enormt hjälpta av att kunna söka sig till en legitimerad optiker i stället för till en specialist eller läkare.</p><p> STYLEREF Kantrubrik \\* MERGEFORMAT Stöd till personer med funktionsnedsättning</p><p>Dagens regelverk ser nämligen ut så att barn under åtta år måste söka sig till en specialistmottagning i stället för en optiker, vilket innebär att väntetiderna för att barnen ska få ett par glasögon på näsan i genomsnitt är 103 dagar. Detta vill vi i Centerpartiet ändra på. Jag vill därför yrka bifall till Centerpartiets reservation nummer 25, som innebär att vi vill ge Socialstyrelsen i uppdrag att se över optikerföreskriften så att optiker ges möjlighet att förskriva synhjälpmedel till barn som är yngre än åtta år.</p>",
        "talare": "Sofia Nilsson",
        "parti": "C",
        "qa_pair": {
            "question": "Vad är Centerpartiets position angående systemet med personligt ombud för personer med psykisk funktionsnedsättning enligt Sofia Nilssons tal?",
            "answer": "Centerpartiet vill se över dagens system med personligt ombud för personer med omfattande och långvarig psykisk funktionsnedsättning. De anser att det är ett viktigt stöd som gör skillnad och vill att det ska bli en skyldighet för kommunerna att erbjuda detta stöd, eftersom det kan stärka individens tilltro till sig själv och ge bättre kontroll över den egna vardagen."
        }
    },
    {
        "avsnittsrubrik": "Associationsrätt",
        "anforande_id": "9aa228e8-3dc6-ec11-9170-0090facf175a",
        "anforandetext": "<p>Fru talman! Ola Möller får det att låta som om man vet var räkenskaperna befinner sig bara för att de finns inom landet. Men om de placeras i en molntjänst tillsammans med en server vet man absolut inte på vilken adress den servern står. Den kan man dessutom flytta från dag till dag, så egentligen är det ändå helt omöjligt att hitta informationen på en server på det sätt som Ola Möller menar att man ska göra. Det finns ju ingen skyldighet att ha den här servern på en viss adress. Hade det funnits det hade varit en lite annan sak.</p><p>Jag tror faktiskt att om man hade tillsatt en utredning om det här hade man kunnat få fram ett förslag på en digital lösning så att företag slipper ha särskilda servrar för att kopiera sina räkenskaper. De allra flesta företagare är trots allt seriösa och inte kriminella, så som Ola Möller vill göra gällande.</p><p> STYLEREF Kantrubrik \\* MERGEFORMAT Associationsrätt</p><p>Att majoriteten av alla företag skulle sakna revisor känner inte jag riktigt igen. Det är bara de riktigt små företagen som saknar revisor. Så fort man kommer över 3 miljoner ska man ha en revisor, och de allra flesta företag omsätter faktiskt ganska mycket pengar. Men, visst, det finns i och för sig ganska många småföretag. Å andra sidan är det väldigt många småföretag som är enskilda firmor, och då har de absolut ingen revisor, så jag hänger inte riktigt med i resonemanget där.</p>",
        "talare": "Mikael Eskilandersson",
        "parti": "SD",
        "qa_pair": {
            "question": "Vad säger Mikael Eskilandersson om placeringen av räkenskaper i molntjänster?",
            "answer": "Mikael Eskilandersson påpekar att även om räkenskaper finns inom landet, vet man inte var de är placerade om de finns i en molntjänst. Han menar att servern kan flyttas från dag till dag och att det därför är omöjligt att hitta informationen på det sätt som Ola Möller föreslår. Det finns ingen skyldighet att ha servern på en viss adress, vilket skulle ha gjort situationen annorlunda."
        }
    },
    {
        "avsnittsrubrik": "Associationsrätt",
        "anforande_id": "99a228e8-3dc6-ec11-9170-0090facf175a",
        "anforandetext": "<p>Fru talman! Nej, Mikael Eskilandersson, jag förstår att du inte förstår problemet om du tror att informationen på en hårddisk försvinner för att du slår en yxa i den. Rättsforensisk teknik gör det i dag ganska lätt att hämta information från både det ena och det andra skadade i den digitala infrastrukturen, så det tror jag inte är något större problem.</p><p>Mikael Eskilandersson är inte medveten om hur det fungerar när man gör en husrannsakan. Det är inte så att den som är misstänkt för brott har tid att elda upp några papper i en papperskorg och stå och vissla medan polisen går igenom lägenheten, utan det är snabba ryck. Man går in och säkrar de fysiska bevis man behöver, och det är där hela poängen ligger.</p><p>Om det är i en molntjänst och man gör en husrannsakan och ska ha tag i inloggningsuppgifter eller liknande måste man först knäcka en kryptering, och om den misstänkte har en kollega eller liknande som är inblandad kan den snabbt gå in och radera uppgifter. Det är därför man häktar folk och de inte får lov att kontakta omvärlden och sådana saker. Men jag förstår att Mikael Eskilandersson inte har koll på de här sakerna.</p><p>Jag har en annan fråga, fru talman. I Sverigedemokraternas skrivning står det att informationen ska begäras ut om revisor begär det. Men i majoriteten av alla företag finns det ingen revisor eftersom revisionsplikten är slopad. Vi vill återinföra den nu. Men vilken revisor ska begära ut informationen om det inte finns någon revisor? I de flesta fall rimmar det väldigt illa.</p><p>När det gäller brott mot bokföringslagen är det dessutom så att det är en individ som blir dömd för att inte ha lämnat över bokföringen medan alla de bakom det som står i räkenskaperna - för även ett kriminellt växlingskontor har koll på sina pengar; det kan jag lova Mikael Eskilandersson - kommer undan. Man skickar fram en som tar smällen, och sedan kommer resten undan. Det är därför vi behöver säkra de fysiska räkenskaperna.</p>",
        "talare": "Ola Möller",
        "parti": "S",
        "qa_pair": {
            "question": "Vad säger Ola Möller om behovet av att återinföra revisionsplikten?",
            "answer": "Ola Möller argumenterar för att återinföra revisionsplikten eftersom majoriteten av företagen inte har en revisor efter att revisionsplikten slopades. Han ifrågasätter hur information ska kunna begäras ut av en revisor när det inte finns någon revisor, vilket han menar rimmar illa med Sverigedemokraternas förslag."
        }
    },
    {
        "avsnittsrubrik": "Vissa säkerhetspolitiska frågor",
        "anforande_id": "3896d4d6-ccd6-ec11-9170-0090facf175a",
        "anforandetext": "<p>Fru talman! Tack, Kenneth G Forslund, för frågan!</p><p>Till att börja med vill jag hävda att det har funnits, och var, en otydlig och olycklig formulering. Den har reviderats sedan dess och under våra senaste valkonferenser, där formuleringar har justerats för att bättre bemöta och svara på de säkerhetspolitiska utmaningar vi står inför i dag.</p><p>Jag vill dock vara tydlig med att det har funnits väldigt mycket fog tidigare för en diplomatisk balans och ett fredsbevarande syfte, att det finns avskräckning gentemot diktaturer och aggressiva imperier och avspänning mellan supermakter och att det i det geopolitiska läge och närområde där Sverige och Finland befinner sig behöver finnas ett lugn i det säkerhetspolitiska läget. Det har fungerat tidigare. Vi är tyvärr inte längre där i dag.</p><p>När det kommer till frågan om vilken ledare man väljer uttryckte jag för inte alls länge sedan i <em>Ekots lördagsintervju</em> att det är uppenbart och tydligt, vilket Jimmie Åkesson också uttalade i följdfrågor kring det kända uttalandet, att vi alla dagar i veckan, i det internationella samfundet, i våra internationella samarbeten, i vår västliga gemenskap och i vår demokratiska kultur alltid sätter Biden framför Putin. Men vi ska aldrig välja någon statsledare som på något sätt dikterar villkor för Sverige. Det gäller alldeles oavsett.</p><p>Jag skulle däremot vilja fråga Socialdemokraterna varför man i det här betänkandet och i den här debatten går fram så fullt och fast utifrån sin partikongress beslut att vilja både observera, delta i och i förlängningen ratificera FN:s förbudskonvention mot kärnvapen, som i sig skulle riskera avspänning och lågspänning från Natos sida gentemot Ryssland.</p>",
        "talare": "Aron Emilsson",
        "parti": "SD",
        "qa_pair": {
            "question": "Vad säger Aron Emilsson om Sveriges säkerhetspolitiska läge och valet av internationella ledare?",
            "answer": "Aron Emilsson betonar att det tidigare har funnits en diplomatisk balans och ett fredsbevarande syfte i Sveriges säkerhetspolitik, men att vi tyvärr inte längre befinner oss i samma läge idag. Han klargör också att i internationella samarbeten och i den västliga gemenskapen föredrar man Biden framför Putin, men att ingen statsledare ska diktera villkor för Sverige."
        }
    },
    {
        "avsnittsrubrik": "Inkomstskatt",
        "anforande_id": "6096d4d6-ccd6-ec11-9170-0090facf175a",
        "anforandetext": "<p>Fru talman! Jag ville gärna ta replik på Gulan Avci med anledning av hennes frågor. Jag står starkt bakom vad jag sa i talarstolen. Jag tycker att det är erbarmligt att kvinnor fortfarande har ett lönegap på 20 procent och att lönerna i kvinnoyrken inte höjs i motsvarande mån som i de manliga.</p><p> STYLEREF Kantrubrik \\* MERGEFORMAT Inkomstskatt</p><p>Om man tittar på hur mycket en man och en kvinna tjänar ser man att det redan där är ett löneglapp på 4-8 procent, och när det kommer till den totala inkomstpensionen för hela arbetslivet är den betydligt mindre för kvinnor. Männens tjänstepension är också ofta högre, och männen har en helt annan möjlighet att göra karriär än kvinnorna, som tar hand om barn och andra anhöriga.</p><p>Egentligen är det djupt orättvist att det ska vara på det sättet, för kvinnor som tar hand om anhöriga avlastar det kommunala systemet. De tar en del av kostnaden för det men på bekostnad av sin pension. Det kan inte vara rätt.</p><p>Jag satt från början i socialförsäkringsutskottet, så jag är ganska bekant med den typen frågor. Den som är hemma med barn har bara 80 procent av lönen, och det vill vi höja till minst 85 procent. För egen del vill jag att det ska vara 100 procent. Våra barn ska födas till ett samhälle där de sedan ska ta hand om oss, och då kan inte deras mödrar förbli fattiga. Vi vill att alla svenska barn ska ha samma rätt till ett liv.</p><p>Om vi tittar på skilsmässostatistiken ser vi att kvinnor ofta blir ensamförsörjande. Jag bor på Öland i vanliga fall, och jag har sett när de kommer med sina barn på sommaren. De har inte råd med speciellt mycket. De kommer två eller tre kvinnor med fem sex barn.</p>",
        "talare": "Anne Oskarsson",
        "parti": "SD",
        "qa_pair": {
            "question": "Vad säger Anne Oskarsson om lönegapet mellan män och kvinnor?",
            "answer": "Anne Oskarsson uttrycker att det är erbarmligt att kvinnor fortfarande har ett lönegap på 20 procent jämfört med män och att lönerna i kvinnoyrken inte höjs i samma utsträckning som i manliga yrken. Hon påpekar också att det finns ett löneglapp på 4-8 procent mellan män och kvinnor och att kvinnors totala inkomstpension för hela arbetslivet är betydligt mindre än männens."
        }
    },
    {
        "avsnittsrubrik": "Inkomstskatt",
        "anforande_id": "5996d4d6-ccd6-ec11-9170-0090facf175a",
        "anforandetext": "<p>Fru talman! Vardagen gör sig påmind med barn som ska hämtas i förskolan, äldre släktingar som behöver ett besök, arbetsuppgifter som behöver utföras, ett hem som behöver städas och allt annat som hör det vardagliga livet till, och tur är väl det. Det är kanske extra tur nu när det är lätt att tanken och medvetandet helt absorberas av de förfärligheter som sker i vår omvärld. Tankarna är hos den ukrainska befolkningen - det är ett stort mänskligt lidande på grund av den ryska invasionen i ett land så nära oss.</p><p>Här hemma diskuterar vi givetvis kriget och dess förödelser i vardagen kring köksbord och i skolor och här i Sveriges riksdag. Vi har närmast chockats över till exempel Vänsterpartiets ställningstagande här i kammaren - att inte vara med och stötta Ukraina tillsammans med riksdagens övriga partier. Många har också förvånats över statsministerns uttalande kring att ett Natomedlemskap skulle destabilisera det säkerhetspolitiska läget när det bara är en enda sak som destabiliserar läget i världen, och det är Putins Ryssland.</p><p>Inkomstskatt</p><p>Men, fru talman, som tur är kommer varken styrka eller svaghet från ord, utan styrka eller svaghet kommer från förmåga eller brist på densamma. Det pratas nu mycket om att vi ska lägga 2 procent av bnp på det svenska försvaret. Det tycker jag och Moderaterna är bra, men det är ju också det där med procenträkning.</p><p>2 procent av 100 kronor är 2 kronor, och 2 procent av 200 kronor är 4 kronor. Det understryker något väldigt viktigt när vi här i dag resonerar kring den ekonomiska politiken, för det är inte bara försvaret som vi finansierar som en andel av bnp. Därifrån kommer också pengarna till skolan, till sjukvården och till äldreomsorgen.</p><p>Fru talman! Skatter spelar roll för hur stort bnp blir. Det är inte bara procentsatsen som är viktig. Det är inte bara skatternas storlek som påverkar hur stora skatteintäkterna blir utan också deras utformning.</p><p>Den som har 20 meter plank kan givetvis bygga en hage som är 6 gånger 4 meter. Men man kan också bygga en hage som är 5 gånger 5 meter. Den som bygger en 6 gånger 4 meter stor hage kommer att få 24 kvadratmeter, och den som bygger en 5 gånger 5 meter hage kommer att få 25 kvadratmeter, alltså en större hage. Det spelar inte bara roll hur stora skatterna är eller, för den delen, hur stora skattebaserna är. Det spelar också roll hur man utformar dem.</p><p>Trots det allvarliga läget i omvärlden är det därför viktigt att vi också diskuterar skattesystemet, hur höga skatterna ska vara och hur vi ska utforma de skatter som vi ska ta ut av svenska folket. Det påverkar nämligen den svenska styrkan - inte bara vår försvarsförmåga utan också vår förmåga att finansiera det som är gemensamt och det som är viktigt.</p><p>Fru talman! Skattepolitiken i Sverige har de senaste åren tyvärr varit obalanserad och många gånger slarvig. Det har fått allvarliga konsekvenser för det svenska samhället, för svenska hushåll och för vår gemensamma välfärd.</p><p>Arbetslösheten är hög. Det är bara Spanien, Italien och Grekland som har en högre arbetslöshet än Sverige har. Sedan Magdalena Andersson kom in i rikspolitiken och regeringen har Sverige tappat 15 positioner i EU när det kommer till arbetslöshet. Hade det inte varit för den slarviga och obalanserade politiken, som Magdalena Andersson ytterst är ansvarig för, hade svenska statsfinanser haft 40 miljarder kronor mer att använda till det som är gemensamt. Vi hade åtminstone haft 40 miljarder mer ifall Sveriges ekonomiska utveckling hade följt den genomsnittliga utvecklingen i Europeiska unionen, men vi har presterat mycket sämre.</p><p>Tillväxten är också låg. För första gången på mycket länge faller svenska arbetares löner. Det är mindre lönsamt att gå och slita i äldreomsorgen eller i hamnen eller att gå till vilket jobb som helst, för den delen, på grund av att politiken inte har skött sina uppgifter. Inflationen är hög, och de offentliga finanserna är svagare än på länge. Det är faktiskt så att Sverige inte nådde sina offentligfinansiella mål under ett enda år under den tid som Magdalena Andersson var finansminister och fick igenom sina budgetar. Vi bröt mot överskottsmålet vartenda år.</p><p>Fru talman! Skattepolitiken är en viktig grundbult för hur samhället fungerar, vilka beteenden som uppmuntras och vilka beteenden som blir kostsamma och därmed försvinner undan. Skattepolitiken påverkar vår förmåga att finansiera det som är gemensamt. Skattepolitiken är också viktig för att vi ska klara av att ha hög kvalitet och effektivitet i vår gemensamma välfärd. Skattepolitiken påverkar även hur lönsamt det är att investera och att driva företag i Sverige och att jobba här. I dag ligger många skattefrågor på vårt bord, och vi ska votera om dem senare i eftermiddag.</p><p>Politiken innehåller givetvis olika värderingar, och det är mycket som står på spel i den tekniska utformningen av skattepolitiken, för företag, för jobbskapande och för tillväxt. För mig som moderat - jag vet att det är så också för många människor som lyssnar på denna debatt hemma - finns det en princip som är viktigare än alla andra när det kommer till skattesystemet, nämligen att det alltid ska löna sig att arbeta.</p><p> STYLEREF Kantrubrik \\* MERGEFORMAT Inkomstskatt</p><p>Det finns många människor som får olika typer av försvar här i politiken. Det finns många intresseorganisationer som får politiker att framföra deras budskap. Det finns många intressen, både legitima och mindre legitima, som får sin röst hörd genom politiken. Men den viktigaste personen för att samhället ska fungera är den som ställer väckarklockan på morgonen, går upp, går till jobbet, gör sin plikt och sedan gör om samma sak nästa dag. Den personen klarar inte bara sin egen försörjning utan bidrar också till det som är gemensamt. Och ännu viktigare: Med sin arbetsinsats gör hon eller han livet bättre för någon annan. Det är därför det är centralt för mig och Moderaterna att det alltid ska löna sig att arbeta.</p><p>Vi blir ofta angripna för att vi vill att det ska löna sig mer att arbeta än att leva på bidrag, och är det inte väldigt synd om dem som lever på bidrag när det blir mer lönsamt att arbeta? Men så är det inte, fru talman, för om arbetet inte hade funnits skulle det inte finnas några pengar till bidrag heller. Det är därför vi vill att det ska bli lägre skatter på arbete så att fler människor går till jobbet, fler blir skattebetalare, färre hamnar i utanförskap och kriminaliteten kan pressas undan. På sikt blir det mer pengar till det som är gemensamt när fler arbetar.</p><p>Vi är mycket oroade över den utveckling som sker i Sverige, fru talman, där man gradvis monterar ned arbetslinjen till förmån för mer bidragsberoende. Betänkandet innehåller flera förslag från oss moderater och andra partier som på olika sätt skulle stärka Sveriges förmåga, allt från vår förmåga att försvara oss själva till vår förmåga att hjälpa andra och finansiera vår gemensamma välfärd. Det handlar om hur jobben ska bli fler och hur vi ska underlätta för fler att driva och starta företag eller växa med nya och spännande verksamheter som på sikt kommer att göra både landet och världen bättre.</p><p>Vi kommer inte att hinna rösta om allt här i eftermiddag, och jag vill därför avsluta med att yrka bifall endast till reservation 1.</p><p>(Applåder)</p>",
        "talare": "Niklas Wykman",
        "parti": "M",
        "qa_pair": {
            "question": "Hur argumenterar Niklas Wykman för att det alltid ska löna sig att arbeta?",
            "answer": "Niklas Wykman argumenterar för att det alltid ska löna sig att arbeta genom att betona vikten av att den som arbetar inte bara försörjer sig själv utan också bidrar till det gemensamma. Han menar att arbete är centralt för att finansiera välfärden och att det är viktigt att fler människor går till jobbet, blir skattebetalare och därmed minskar utanförskapet och bidragsberoendet. Wykman framhåller att lägre skatter på arbete skulle leda till fler arbetstillfällen och på sikt mer pengar till det gemensamma, vilket stärker samhällets förmåga att finansiera viktiga funktioner."
        }
    },
    {
        "avsnittsrubrik": "Riksrevisionens rapport om systemet med energideklarationer",
        "anforande_id": "a5a228e8-3dc6-ec11-9170-0090facf175a",
        "anforandetext": "<p>Fru talman! <em>Systemet med energideklarationer - </em><em>tydligt syfte men</em> <em>oklart mål</em> är den talande rubriken på den granskning vi nu behandlar här som handlar om energideklarationerna. Syftet med dem är att de ska vara ett verktyg i den gröna omställningen och ett beslutsstöd för den som vill vara mer klimatvänlig och använda mindre energi och på sikt bidra till att vi får en grönare väld. Det har inte riktigt lyckats.</p><p>Alla småhus som säljs och de flesta större byggnader i Sverige ska ha en energideklaration. Den som köper eller hyr en bostad eller en lokal ska kunna ta del av energiprestandan som byggnaden har. Det är smart och bra. Det skulle kunna bidra till att man strävar efter så låg energiförbrukning som möjligt. Det är själva tanken.</p><p>Hög förbrukning är tänkt att påverka priset. Det skulle göra att det var värt att till exempel investera i bättre isolering, mindre energikrävande uppvärmning och kanske kylning av bostad och lokaler. Men det fungerar inte så. Det har inte den effekt som vi skulle vilja se.</p><p>I praktiken går det inte att avgöra hur effektiva energideklarationerna har varit som verktyg i den riktning som vi hade velat ha. Det är välbekant att det ofta är helt andra faktorer som påverkar priset, framför allt där det råder stor bostadsbrist. Det kan jag känna igen från min hemort Malmö.</p><p>Det är också vad Riksrevisionen kommit fram till. Regeringen har inte utformat systemet så att det ger stöd för energieffektivisering i småhus. Regeringen har inte heller sett till att det finns förutsättningar för en samordning mellan energideklarationer och rådgivning, trots att det är vad EU syftade till när direktivet om byggnaders energiprestanda antogs 2002.</p><p>Man har haft lång tid på sig att göra rätt, och därför är Riksrevisionens kritik berättigad. Regeringen är inte tillräckligt tydlig med vad man tänker vidta för åtgärder. Därför har vi bland annat reserverat oss för att vi borde bli bättre på att utnyttja kompetensen hos de kommunala energirådgivarna.</p><p>Energikraven i Boverkets byggregler styr rätt i de flesta fall och har annat som kan vara bra. Men de blir svåra att leva upp till om det handlar om till exempel modulbyggnader för uthyrning. Det är bostäder, byggbodar eller liknande byggnader som används i kommunal verksamhet som skolor, och det alldeles för ofta.</p><p>Det räcker inte för dem att vara uppdaterade i enlighet med BBR när en sådan byggnad tas i bruk för första gången. Det måste göras vid varje ny uthyrning eller flytt av en sådan byggnad. Det uppmärksammar vi också i vår reservation. Det är onödigt krångel, fru talman. Vi pratade precis innan om bättre företagsvillkor. Detta är ett sådant tydligt exempel.</p><p>Vi vill också se generösare avskrivningsregler för företag som energieffektiviserar, till exempel.</p><p>Centerpartiet ser att det finns potential att ytterligare skärpa energikraven inom EU. Jämfört med i många andra länder är svenska småhus ganska energieffektiva. Det beror såklart på att vi har skickliga och dedikerade byggföretag som vill skapa bostäder som är komfortabla och har låga driftskostnader.</p><p>Kraven måste vara enhetliga och utmanande, men inte omöjliga. Den balansen tror vi kan vara lite bättre än vad den är i dag och kraven lite skarpare. Vi ser att det finns möjlighet, fru talman, att skärpa energieffektiviseringsmålet inom EU med 50 procent till 2030 för att ytterligare stärka arbetet för klimatet.</p><p> STYLEREF Kantrubrik \\* MERGEFORMAT Riksrevisionens rap-port om systemet med energideklarationer</p><p>Klimatkampen är viktig. Vi får inte glömma bort den. Därför yrkar jag bifall till Centerpartiets reservation 4. Vi ska ha skarpa nationella krav som baseras på de mål som sätts inom EU. Framför allt ska de system vi har för att deklarera byggnaders energiprestanda vara verkningsfulla och bidra till att målen nås.</p><p>I dag har vi mål och deklarationer. Men de hänger inte ihop, och de gör ingen nytta. Det kan vi göra bättre.</p><p>Överläggningen var härmed avslutad.</p><p>(Beslut skulle fattas den 23 februari.)</p>",
        "talare": "Niels Paarup-Petersen",
        "parti": "C",
        "qa_pair": {
            "question": "Vad säger Niels Paarup-Petersen om effektiviteten hos energideklarationerna i Sverige?",
            "answer": "Niels Paarup-Petersen uttrycker att energideklarationerna inte har haft den önskade effekten som verktyg för att främja energieffektivisering och den gröna omställningen. Han påpekar att det är svårt att avgöra hur effektiva de har varit och att andra faktorer ofta påverkar priset mer, särskilt i områden med stor bostadsbrist."
        }
    },
    {
        "avsnittsrubrik": "Riksrevisionens rapport om att komma till Sverige som anhörig",
        "anforande_id": "0ca228e8-3dc6-ec11-9170-0090facf175a",
        "anforandetext": "<p>Trots det ömmande fallet vill jag erinra om att vi inte diskuterar enskilda ärenden här i kammaren. </p>",
        "talare": "ANDRE VICE TALMANNEN",
        "parti": "ANDRE VICE TALMANNEN",
        "qa_pair": {
            "question": "Vad säger ANDRE VICE TALMANNEN om diskussionen av enskilda ärenden i kammaren?",
            "answer": "ANDRE VICE TALMANNEN påpekar att trots det ömmande fallet diskuterar vi inte enskilda ärenden här i kammaren."
        }
    },
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "1396d4d6-ccd6-ec11-9170-0090facf175a",
        "anforandetext": "<p>Fru talman! Jag konstaterar att jag inte fick något svar på min fråga om hur man förhindrar att ryska bolag som finns på sanktionslistan fortsätter agera genom dotterbolag eller oklara regler - man stoppar inte införsel av till exempel flygbränsle från Ryssland via svenska hamnar. Jag fick inte heller någon kommentar till detta cirkelresonemang.</p><p>Men jag har en annan fråga som jag gärna vill få svar på. I uttalandet tas flyktingsituationen upp och hur EU ska kunna bistå de länder som tar emot flyktingar. Just nu är det gränsstaterna som tar emot flest, och Moldavien har varnat för en humanitär katastrof, då landet inte har resurser för de cirka 100 000 flyktingar som inte har möjlighet eller ork att fly vidare. Moldavien har vädjat om internationell hjälp.</p><p>Min fråga är om EU kommer att bistå länder även utanför EU. Eller är det enbart EU-länder som kommer att bistås med medicinsk och ekonomisk hjälp? Det är oklart i uttalandet.</p>",
        "talare": "Ilona Szatmari Waldau",
        "parti": "V",
        "qa_pair": {
            "question": "Vad undrar Ilona Szatmari Waldau om EU:s bistånd till länder utanför EU?",
            "answer": "Ilona Szatmari Waldau undrar om EU kommer att bistå länder utanför EU, såsom Moldavien, med medicinsk och ekonomisk hjälp, eller om stödet enbart kommer att riktas till EU-länder."
        }
    },
    {
        "avsnittsrubrik": "(forts. från § 13) Stöd till personer med funktionsnedsättning (forts. SoU12)",
        "anforande_id": "8f96d4d6-ccd6-ec11-9170-0090facf175a",
        "anforandetext": "<p> STYLEREF Kantrubrik \\* MERGEFORMAT Stöd till personer med funktionsnedsättning</p><p>Fru talman! Jag tackar Pia Steensland för svaret.</p><p>Låt mig påminna ledamoten om att Huvudmannaskapsutredningen handlar om just huvudmannaskapet, och det är en stor och komplicerad reform om den sjösätts.</p><p>Man ska inte vara rädd att utreda för- och nackdelar med en statlig huvudman, och det är detta utredningen är till för. Oppositionen tar för givet att allt löser sig bara staten tar över, men det finns många bevis på att så inte är fallet.</p><p>Jag vill också vara tydlig med att vi inte motsätter oss att man ser över direktiven för bedömning av grundläggande behov. Det vi motsätter oss är att det görs i denna utredning. Och som jag sa i mitt anförande har Socialstyrelsen redan fått i uppdrag av regeringen att se över hur integritetsnära omvårdnadsbeslut kan tas på ett humanare sätt. Det är därför lite att kasta sten i glashus, Pia Steensland.</p><p>Min fråga kvarstår: Är det Pia Steenslands bedömning att ett halvår räcker för att utreda dessa komplexa frågor?</p>",
        "talare": "Mikael Dahlqvist",
        "parti": "S",
        "qa_pair": {
            "question": "Vad säger Mikael Dahlqvist om oppositionens syn på statligt huvudmannaskap?",
            "answer": "Mikael Dahlqvist menar att oppositionen tar för givet att allt löser sig bara staten tar över, men han påpekar att det finns många bevis på att så inte är fallet."
        }
    },
    {
        "avsnittsrubrik": "Vissa säkerhetspolitiska frågor",
        "anforande_id": "3996d4d6-ccd6-ec11-9170-0090facf175a",
        "anforandetext": "<p> STYLEREF Kantrubrik \\* MERGEFORMAT Vissa säkerhets-politiska frågor</p><p>Fru talman! Tack, Aron Emilsson, för svaren!</p><p>Formuleringen om att Sverige ska respektera balansen mellan stormakterna kallar Aron Emilsson för en otydlig och olycklig formulering. Men den fanns ju inte bara på hemsidan. Det var inte någon enkel redigeringsmiss. Den finns också i ert valmanifest från 2018, och valmanifest är någonting som partier i alla fall brukar lägga väldigt mycket tid och allvar på att fila fram formuleringarna i.</p><p>Det här med att inte vilja välja mellan president Biden och Vladimir Putin var bara det senaste exemplet på en oförmåga från sverigedemokratiska företrädare att välja mellan demokrater och auktoritära ledare. Det är inte ett enskilt exempel, utan det är ett i raden av exempel på denna oförmåga.</p><p>När det gäller kärnvapenförbudet och den fråga som Aron Emilsson ställer till mig om det är det ju så att Socialdemokraterna sedan länge är för kärnvapennedrustning. Vi har sedan länge beslut om att vi vill ha ett kärnvapenförbud.</p><p>På senare år har den kärnvapenförbudskonvention som nu finns tillkommit. Vår bedömning är att den inte är funktionell och tillräcklig i sin nuvarande utformning utan att den behöver utvecklas, förtydligas och kompletteras. Det skulle vi vilja att Sverige jobbade aktivt med.</p><p>Den svenska socialdemokratiska regeringen har för avsikt att delta i den konferens som ska hållas. Däremot är vi väl medvetna om att en majoritet här i Sveriges riksdag inte vill anta den förbudskonventionen.</p>",
        "talare": "Kenneth G Forslund",
        "parti": "S",
        "qa_pair": {
            "question": "Vad är Socialdemokraternas position angående kärnvapenförbudet enligt Kenneth G Forslund?",
            "answer": "Socialdemokraterna är för kärnvapennedrustning och har sedan länge beslutat att de vill ha ett kärnvapenförbud. De anser att den nuvarande kärnvapenförbudskonventionen inte är funktionell och tillräcklig i sin nuvarande form och behöver utvecklas, förtydligas och kompletteras. Socialdemokraterna vill att Sverige ska arbeta aktivt med detta och har för avsikt att delta i den kommande konferensen om ämnet."
        }
    },
    {
        "avsnittsrubrik": "Vissa säkerhetspolitiska frågor",
        "anforande_id": "5496d4d6-ccd6-ec11-9170-0090facf175a",
        "anforandetext": "<p>Fru talman! Jag tackar Maria Ferm för anförandet. Jag tycker att Maria Ferm tar upp en viktig aspekt som har varit lite bortglömd i debatten hittills. Det handlar om totalförsvarsplaneringen och vikten av att nu rusta och stärka vår egen beredskap. </p><p>Jag hör Maria Ferm tala om att det nu krävs en ökad beredskap, satsningar på försvaret och en civil beredskap och ett civilt försvar. Där är vi helt överens. </p><p>Men jag har en fråga. Flera av oss träffade det norska utrikes- och försvarsutskottet i går här i riksdagen. I svar på våra raka frågor och i vår dialog var budskapet tydligt: det de kallar distriktspolitik - vår regionalpolitik eller landsbygdspolitik - är minst lika mycket säkerhetspolitik. Är det något man ser är det hur skenande drivmedelspriser och en ökad oförmåga att underhålla och stödja stora glesbefolkade områden och landsbygd med rimliga villkor att leva, verka, bo och producera livsmedel och få till stånd hållbara transporter i förlängningen riskerar att vara en sårbarhet för till exempel Nordnorge. </p><p>Det är nu uppenbart att svenska bönder sover dåligt. De knäcks av oron att inte veta om de kan starta vårbruket eller inte på grund av skenande drivmedelspriser. Man larmar om att man snart inte kan genomföra dagliga och existentiellt nödvändiga transporter för att drivmedelspriserna rusar.</p><p>Då är min fråga till Maria Ferm: Är man i Miljöpartiet beredd att anpassa kartan efter verkligheten och göra vad man kan för att också säkra att Sverige inte går under av dignande drivmedelspriser?</p>",
        "talare": "Aron Emilsson",
        "parti": "SD",
        "qa_pair": {
            "question": "Vad säger Aron Emilsson om vikten av att hantera skenande drivmedelspriser i relation till Sveriges säkerhetspolitik?",
            "answer": "Aron Emilsson betonar att skenande drivmedelspriser utgör en sårbarhet för Sveriges säkerhetspolitik, särskilt i glesbefolkade områden och landsbygden. Han uttrycker oro för att svenska bönder påverkas negativt och ifrågasätter om Miljöpartiet är beredda att anpassa sin politik för att hantera dessa utmaningar och säkra Sveriges beredskap."
        }
    },
    {
        "avsnittsrubrik": "Riksrevisionens rapport om Försäkringskassans arbete med att förebygga sjukskrivning",
        "anforande_id": "1da228e8-3dc6-ec11-9170-0090facf175a",
        "anforandetext": "<p>Fru talman! I dag debatterar vi den granskning som gjorts av Riksrevisionen gällande Försäkringskassans arbete med att förebygga sjukskrivningar och med ett särskilt fokus på den förebyggande sjukpenningen och arbetsplatsinriktat rehabiliteringsstöd som ska ge tillgång till förebyggande behandlingar och insatser för att, om det är möjligt, undvika sjukskrivning med sjukpenning.</p><p>Jag tror att det finns en samfälld uppfattning bland partierna här i kammaren om att vi måste få ned sjukskrivningstalen, och det finns också ett engagemang, tror jag, för detta. Jag skulle som kristdemokrat vilja understryka att det förebyggande arbetet, som vi debatterar i dag, måste ges ett väldigt brett perspektiv om vi ska få de resultat som vi strävar efter. Jag tror inte att det räcker med att ha ett förebyggande arbete som bara fokuserar på arbetsplatsen och de problem som kan uppstå där. För mig är det uppenbart att för den enskilde är det möjligheten att få ihop sitt unika livspussel, om man nu kallar det så, som påverkar måendet.</p><p>Fru talman! Jag minns så väl än i dag när jag som KDU:s förbundsordförande fick representera Kristdemokraterna i Arbetstidskommittén 1995 och 1996, som jag tror att det var som jag satt med där. Kommittén flög in experter och föreläsare från många delar av vår glob, och jag minns alldeles särskilt en professor som berättade för oss att vi i framtiden skulle få höra talas om att människor gått in i väggen. Det här väckte då lite munterhet, och vi undrade: Vadå gå in i väggen? Han förklarade det och berättade också om ett annat uttryck som han menade skulle användas, nämligen att man bränt ut sig.</p><p>Det här är inte så länge sedan. Jag frågade ungefär så här: Hur kommer det sig att människor går in i väggen och bränner ut sig - arbetstidsmässigt har vi aldrig haft kortare arbetstider än nu, och arbetsmiljön har ju faktiskt gått framåt? Jag minns hans svar. Han menade att den moderna människan har två jobb, inte ett. Först går man till jobbet, och när man kommer hem väntar ett jobb till. Den moderna människan är, enligt hans uttryck, en upplevelsenarkoman som inte bara kan vara stilla och ha tråkigt. Han poängterade att han absolut inte var religiös men menade att det här med vilodagen inte är så tokigt, för det ger en chans att ladda batterierna.</p><p>Fru talman! Det finns också anledning att lyfta fram hälso- och sjukvårdens situation och förmåga att svara upp mot de behov som finns. Vi kristdemokrater menar som bekant att staten bör överta ansvaret för sjukvården. I samband med detta, och det har bäring på det som vi pratar om här i dag, vill vi att budgetansvaret för sjukförsäkring och hälso- och sjukvård integreras. När kostnaden för att inte förebygga ohälsa blir tydligare tror vi att det naturligt kommer att uppstå fler förebyggande åtgärder och prioritering av dessa.</p><p> STYLEREF Kantrubrik \\* MERGEFORMAT Riksrevisionens rap-port om Försäkrings-kassans arbete med att förebygga sjuk-skrivning</p><p>Sedan behöver vi sammanställa mycket mer kunskap. Det finns en hel del forskning, och ibland säger resultaten emot varandra, men här ser vi också att det finns anledning för oss att gå vidare.</p><p>Fru talman! Det här kanske var ett lite brett perspektiv på den här frågan som handlar om Riksrevisionens rapport om arbetet med att förebygga sjukskrivning. Riksrevisionen har lämnat en rad synpunkter, och givet den vikt som det förebyggande arbetet har är naturligtvis kritiken som lämnas allvarlig i sig.</p><p>Trots att vi som deltar i den här debatten är överens om att betydelsen av förebyggande arbete är viktigt konstaterar Riksrevisionen: \"Försäkringskassans uppdrag att förebygga sjukskrivningar är inte tydligt. Riksrevisionen konstaterar att uppdraget inte har uttalats explicit i regeringens regleringsbrev sedan 2013.\"</p><p>Jag noterar att regeringen instämmer i Riksrevisionens påpekande om att Försäkringskassans uppdrag om det förebyggande arbetet ska vara tydligt. Det instämmer man i. Då är det väl ändå, fru talman, högst egendomligt, även givet det som yttrats här i dag, att sedan den här regeringen tillträdde har detta med det förebyggande arbetet inte funnits med i något av regleringsbreven till Försäkringskassan förrän nu. Det är lite svårt att förstå, inte minst mot bakgrund av den utveckling som vi har haft under de senaste åren gällande sjuktalen.</p><p>Att den förebyggande sjukpenningen i så stor utsträckning används i rehabiliterande syfte är ett misslyckande, och här bär regeringen det yttersta ansvaret, inte minst när man säger att man känt till detta och trots det inte styrt upp det via regleringsbrevet.</p><p>Arbetsgivares och primärvårdens bristfälliga kännedom om ersättningarna är en direkt konsekvens av Försäkringskassans bristfälliga arbete med samverkan, menar vi. Bland små och medelstora företag används ersättningen i lägre grad än i större företag. Att kunskapen om dessa ersättningar dessutom är låg inom primärvården blir ett stort problem då det framför allt drabbar personer med psykisk ohälsa vars behandling ofta sker där.</p><p>Försäkringskassan måste alltså säkerställa att kännedomen om ersättningarna finns i primärvården för att på så sätt tillse att möjligheten att ansöka om förebyggande sjukpenning inte beror på vilken problematik som finns och därmed vilken vårdgivare man kommer i kontakt med.</p><p>Fru talman! Det förebyggande arbetet kräver ett aktivt samverkansarbete med en rad olika aktörer: Försäkringskassan, arbetsgivare och vårdenheter. Därför tycker vi att det borde stå i regeringens regleringsbrev till Försäkringskassan, och här borde, givet den vikt som vi alla tillskriver det förebyggande arbetet, också finnas med som en prioriterad fråga för Försäkringskassan. Det gör det inte.</p><p>Jag yrkar därför bifall till reservation 4 av oss kristdemokrater, moderater och sverigedemokrater om att regeringen ska säkerställa att Försäkringskassan samverkar aktivt med både arbetsgivare och primärvård.</p>",
        "talare": "Hans Eklind",
        "parti": "KD",
        "qa_pair": {
            "question": "Vad säger Hans Eklind om vikten av ett brett perspektiv i det förebyggande arbetet mot sjukskrivningar?",
            "answer": "Hans Eklind betonar att det förebyggande arbetet måste ges ett väldigt brett perspektiv för att uppnå de önskade resultaten. Han anser att det inte räcker med att bara fokusera på arbetsplatsen och de problem som kan uppstå där. För honom är det uppenbart att individens möjlighet att få ihop sitt unika livspussel påverkar måendet och därmed är viktigt i det förebyggande arbetet."
        }
    },
    {
        "avsnittsrubrik": "Riksrevisionens rapport om yrkeshögskolan",
        "anforande_id": "85a228e8-3dc6-ec11-9170-0090facf175a",
        "anforandetext": "<p>Fru talman! Jag ska faktiskt göra en liten kärleksförklaring till yrkeshögskolan.</p><p>Det är en helt fantastisk utbildningsform. Ska vi göra handhjärtan också? Ja, det är vackert. Den är faktiskt helt otrolig. Yrkeshögskolan är nog den enda utbildningsformen i Sverige där vi faktiskt tar utgångspunkt i vad arbetsmarknaden behöver. Det är den utbildningsform där flest människor kommer in och kommer direkt till jobb där effekterna både för individen och för samhället i stort är som bäst rent samhällsekonomiskt. Det är verkligen en otrolig utbildningsform. Så många människor får kompetens som gör att de kan ta sig vidare ut i arbetslivet, antingen direkt från gymnasiet eller från ett yrke som kanske inte har så stora framtidsutsikter.</p><p>Det är precis det här som är syftet med utbildningssystemet - att lyfta människor vidare i livet. Det är helt otroligt underbart. Det är en fantastisk utbildningsform, men det är värt att påminna om att det inte är vi som sitter här som skapar den. Det är inte myndigheten som skapar det här. Det är de enskilda utbildningsanorordnarna som finns där ute. Det är både kommuner och fristående. Det är rent av - hör och häpna nu, alla som inte visste det - vinstdrivande företag, och det går väldigt bra. Det är den mest framgångsrika utbildningsformen i Sverige. Det kan man ju fundera på om man vill.</p><p> STYLEREF Kantrubrik \\* MERGEFORMAT Riksrevisionens rapport om yrkeshögskolan</p><p>Det som är styrkan i detta är just att det finns en närhet mellan dem som driver utbildningarna och dem som behöver kompetensen. Det gör det inte särskilt ofta inom många andra utbildningsformer. Ska du starta en utbildning inom yrkeshögskolan behöver du alltså ha med dig näringslivet lokalt. Du behöver visa att det finns ett behov av utbildningen. Du behöver också visa att detta är något som efterfrågas på samhällsnivå. Du får inte utbildningen om du inte kan visa att det finns ett äkta, rejält behov ute i verkligheten. Det är fantastiskt - efterfrågan och utbud. Det är en ren marknadslektion.</p><p>Så här är det också. Det viktiga är inte att du vet vad som saknas i Umeå om du vill starta en utbildning i Malmö. Om du vill starta en utbildning i Malmö behöver du veta hur arbetslivet ser ut där den ska startas. Hela denna regionala och lokala förankring är helt avgörande för att yrkeshögskolan fungerar.</p><p>En av de absolut viktigaste kritikpunkter som Riksrevisionen har med är att vi alltmer går mot att Myndigheten för yrkeshögskolan baserar sina analyser av vilken kompetens som behövs på det nationella perspektivet. Jag vet att många partier i denna sal gillar att nationalisera saker och så, men jag kan lova er att analyser av vad arbetsmarknaden behöver verkligen inte bör nationaliseras. Vi har sällan behov av gruvpersonal i Skåne. De har inte så stort behov av programmerare i Kramfors som vi har i Malmö. Det är olika vad man behöver; det är beroende på vilken sektor som är stor lokalt och mycket annat.</p><p>I dag börjar Myndigheten för yrkeshögskolan gå längre och längre bort från de lokala och regionala behoven, vilket gör att det finns stor risk för att kompetens faktiskt godkänns som viktig och får tilldelningar baserat på felaktiga villkor och att de lokala behov som finns, till exempel i Malmö, Umeå och Västra Götaland, inte tillgodoses. Det finns nämligen en intresseorganisation i Stockholm som gör en värdering av det nationella behovet, men det kan verkligen vara annorlunda än det lokala eller regionala.</p><p>Detta är kritik som vi har gjort yrkanden kring, som vi tyvärr inte fick stöd för. Men jag tror att det är jätteviktigt att alla partier tar med sig detta - att vi verkligen har en rejäl hotbild mot styrkan i yrkeshögskolan när det gäller just detta. Oavsett om det blir ett skarpt beslut här vet jag att ni alla kommer att fortsätta att diskutera YH, och då är det viktigt att ta med sig detta. Det regionala är styrkan.</p><p>Det är också kött och blod ute i företagen som är styrkan med YH. Det är den lokala företagsledaren som har tio anställda som kan säga: Jag behöver den här kompetensen om tre år - jag skriver under på att den behövs. Det är inte tjänstemän på regionen som har utvecklingsansvar och som numera kommer in under YH-paraplyet för att värdera vilken kompetens som behövs. Det är inte nödvändigtvis intresseorganisationerna med huvudkontor i närheten av riksdagen som har bäst koll på vilken kompetens som behövs lokalt. De har bra koll på det övergripande, absolut, men det kan vara väldigt olika. Det kan vara ett programmeringsspråk som behövs i delar av landet och ett annat i Malmö, till exempel, om vi pratar om lite mer moderna aspekter.</p><p>Detta måste vi verkligen bli bättre på: att uppmärksamma Myndigheten för yrkeshögskolan på att det är det rejäla arbetsmarknadsbehovet, det som verksamheterna har och inte det som tjänstemännen ser, som behöver stärkas. Därför är det också jätteviktigt att myndigheten i de analyser som görs, i den mån de ska göras över huvud taget, tar hänsyn till att man från Riksrevisionen säger att de ofta inte speglar arbetsmarknadens behov. Detta säger alltså de som arbetar inom yrkeshögskolan och får tilldelningar.</p><p> STYLEREF Kantrubrik \\* MERGEFORMAT Riksrevisionens rapport om yrkeshögskolan</p><p>De säger också att analyserna inte heller speglas vid tilldelningarna. Vi har alltså analyser som inte speglar behovet, som sedan inte speglas i tilldelningen. Detta ligger till grund för vilka utbildningar som kommer inom yrkeshögskolan. Det är inte särskilt bra, fru talman.</p><p>Det ansöks om många bra utbildningar inom yrkeshögskolan, så de som får tilldelningar är bra - det är inte det. Jag tror att myndigheten själv säger att ungefär hälften till 60 procent har så pass hög kvalitet att de kan tilldelas en utbildning, och så är det omkring 30 procent som får en tilldelning.</p><p>Men vi behöver ett kompetenslyft i förhållande till det behov vi ser i samhället. Om vi får ett lite mindre lyft är det i sig väldigt allvarligt. Vi ser jättemånga som får utbildningar tilldelade som har väldigt många tomma utbildningsplatser, samtidigt som det är många utbildningar som inte tilldelas. Det är ett problem.</p><p>Det är en fantastisk utbildning, men vi har några problem som vi måste ta lite mer på allvar än vad som sker i dagsläget. Man kan påminna om att det inte finns några möjligheter till överklagande i detta system.</p><p>Det sista som lyfts upp av Riksrevisionen, fru talman, är att det är otydligt varför det blir avslag eller tilldelning. Detta måste bli tydligare, med bättre motiveringar, inte minst för att förebygga det jäv som det också sägs finnas risk för inom myndigheten.</p><p>Återigen - jag älskar yrkeshögskolan, verkligen! Det är en fantastisk utbildning för att lyfta människor, både sådana som kommer direkt från gymnasiet och särskilt, vilket är helt fantastiskt, människor som har ett långt yrkesliv bakom sig och får nya möjligheter när en bransch kanske håller på att dö ut.</p><p>Men vi har möjligheter att göra den bättre. Den ska få mer pengar. Vi behöver stärka den. Vi har kämpat för detta i många år, och vi vill fortsätta kämpa för att den ska bli bättre. Det finns saker att göra bättre.</p>",
        "talare": "Niels Paarup-Petersen",
        "parti": "C",
        "qa_pair": {
            "question": "Vad säger Niels Paarup-Petersen om vikten av regional och lokal förankring inom yrkeshögskolan?",
            "answer": "Niels Paarup-Petersen betonar att den regionala och lokala förankringen är helt avgörande för att yrkeshögskolan ska fungera effektivt. Han menar att det är viktigt att utbildningarna utgår från de specifika behoven på den lokala arbetsmarknaden, snarare än att baseras på nationella analyser. Han kritiserar Myndigheten för yrkeshögskolan för att gå längre bort från de lokala och regionala behoven, vilket kan leda till att utbildningar godkänns baserat på felaktiga villkor och att lokala behov inte tillgodoses."
        }
    },
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "2596d4d6-ccd6-ec11-9170-0090facf175a",
        "anforandetext": "<p>Fru talman! Jag välkomnar den kraftfulla respons som har varit från EU, Sverige och omvärlden i stort gentemot Rysslands oansvariga och kraftfulla invasion mot Ukraina. Det är bra med de kraftfulla sanktioner mot Ryssland som har antagits. Nu handlar det om att implementera dem tydligt så att de faktiskt får effekt.</p><p>Jag funderar på den modiga ryska oppositionen som vill se ett annat Ryssland. Vi kan se dem ställa sig i tv-sändningar eller stå på gator och torg och göra motstånd, trots att de vet att de blir hårt straffade. Hur ska vi i våra tankar klara av att separera den ryska regimen, Putin, Kreml, från det ryska folket som vill ha ett annat Ryssland? Jag undrar vad statsministern har gjort och hur diskussionerna går i EU för att stödja den ryska oppositionen.</p>",
        "talare": "Håkan Svenneling",
        "parti": "V",
        "qa_pair": {
            "question": "Vad säger Håkan Svenneling om den ryska oppositionen i sitt tal?",
            "answer": "Håkan Svenneling uttrycker beundran för den modiga ryska oppositionen som vill se ett annat Ryssland. Han nämner att de trots risken för hårda straff ställer sig i tv-sändningar och på gator och torg för att göra motstånd. Han undrar också hur man kan separera den ryska regimen från det ryska folket som vill ha förändring och frågar vad statsministern och EU gör för att stödja den ryska oppositionen."
        }
    },
    {
        "avsnittsrubrik": "Frågestund",
        "anforande_id": "34a228e8-3dc6-ec11-9170-0090facf175a",
        "anforandetext": "<p>Fru talman! Jag börjar med att instämma i det Andreas Carlson säger. Det här är en allvarlig kampanj riktad mot Sverige. Det finns lite olika bakgrunder till detta. Bland annat finns de som vill svärta ned och smutskasta Sverige som sådant. De finns alltid, och jag är inte särskilt oroad för detta. Sveriges rykte i omvärlden är starkt; vi har ett gott rykte.</p><p>Det jag är mer orolig för är dels vad Andreas Carlson tar upp om att kampanjen kan leda till ökat hot och hat mot dem som jobbar i socialtjänsten, dels att människor inte vågar ta kontakt med socialtjänsten - det gäller människor som behöver det stöd och den hjälp som socialtjänsten kan erbjuda - eftersom de tror att de ska bli orättvist behandlade.</p><p>Jag var i kontakt med Myndigheten för psykologiskt försvar i förra veckan. MPF stöder andra myndigheter som kan gå in med motbudskap, och exempelvis har Socialstyrelsen gjort så. Vi gör mycket på många olika plan för att försöka motverka kampanjen.</p>",
        "talare": "Morgan Johansson",
        "parti": "S",
        "qa_pair": {
            "question": "Vad uttrycker Morgan Johansson för oro i sitt tal?",
            "answer": "Morgan Johansson uttrycker oro för att kampanjen kan leda till ökat hot och hat mot dem som jobbar i socialtjänsten, samt att människor som behöver stöd och hjälp från socialtjänsten inte vågar ta kontakt av rädsla för att bli orättvist behandlade."
        }
    },
    {
        "avsnittsrubrik": "Återrapportering från Europeiska rådets möte den 10-11 mars",
        "anforande_id": "1496d4d6-ccd6-ec11-9170-0090facf175a",
        "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte den 10-11 mars</p><p>Fru talman! Jag börjar med den förra frågan. De sanktioner som EU gemensamt har beslutat om ska naturligtvis följas. Här utgår jag från att vi arbetar på ett sådant sätt i de svenska myndigheterna, och i rättskipningen, att dessa sanktioner följs.</p><p>Situationen i Moldavien är oerhört problematisk. Det är viktigt att vi på alla olika plan stöttar Moldavien. Vi har från svensk sida bilateralt stöttat Moldavien. UNHCR har också möjlighet att stötta. Och det finns såklart också möjligheter via EU. Exakt hur detta kommer att utformas kan vi återkomma till.</p>",
        "talare": "Magdalena Andersson",
        "parti": "S",
        "qa_pair": {
            "question": "Vad säger Magdalena Andersson om Sveriges stöd till Moldavien?",
            "answer": "Magdalena Andersson säger att situationen i Moldavien är oerhört problematisk och att det är viktigt att Sverige stöttar Moldavien på alla olika plan. Hon nämner att Sverige bilateralt har stöttat Moldavien och att det även finns möjligheter för stöd via UNHCR och EU."
        }
    },
    {
        "avsnittsrubrik": "Riksrevisionens rapport om yrkeshögskolan",
        "anforande_id": "84a228e8-3dc6-ec11-9170-0090facf175a",
        "anforandetext": "<p>Fru talman! Jag börjar med att yrka bifall till reservation 2.</p><p>Den här debatten handlar om en rapport från Riksrevisionen. Jag kan väl börja med att säga några ord om rapporterna från Riksrevisionen.</p><p>Har man varit med här ett tag märker man att de följer samma mönster till 90-95 procent. Riksrevisionen konstaterar att en stor del av verksamheten fungerar bra. Sedan har man alltid en viss del kritik. Man säger att det här fungerar mindre bra och att det finns möjligheter att utveckla och förbättra verksamheten. Ofta är kritiken ganska mild, och man kommer med en del vettiga förbättringsförslag.</p><p>Regeringens svar följer också samma mönster till 90-95 procent. Regeringen konstaterar att Riksrevisionen har rätt i en del. Det är ofta den del som är lätt att fixa och ordna upp. Det kräver inga större resurser. Där håller regeringen med. När kritiken handlar om större saker som är lite jobbigare att rätta till, lite mer omfattande saker, då håller regeringen inte med Riksrevisionen.</p><p>Det finns undantag. Jag har varit med om en totalsågning från Riksrevisionen. Det gällde Sameskolstyrelsen. Det var det värsta jag läst, faktiskt.</p><p>I den här rapporten var det två uppenbara, konkreta saker jag reagerade på, saker som man tycker borde rättas till och som är lätta att rätta till.</p><p>Riksrevisionens rapport om yrkeshögskolan</p><p>Den första saken gör vi ett yrkande på. Det handlar om att anordnare som ansöker om att få starta en utbildning hos Myndigheten för yrkeshögskolan ibland får avslag, och de får ingen motivering till avslaget. Om jag tolkar rapporten rätt får de flesta anordnare en motivering, men det förekommer på en hel del ställen att de inte får någon motivering.</p><p>Det här är bara för dåligt, tycker jag. Alla anordnare som får avslag på sin ansökan om att starta en utbildning ska ha en motivering. Myndigheten har ju faktiskt en motivering - man vet varför man har bifallit vissa ansökningar och avslagit andra. Jag tror att det är fullt motiverade och relevanta avslag man har gett. Det kan handla om att anordnaren inte uppfyller vissa krav, att det inte finns något arbetsmarknadsbehov eller vad som helst. Men anordnarna måste ju få en motivering.</p><p>Varför ska de ha en motivering? Det är naturligtvis för att det är ett hinder för korruption och jäv, som det står i betänkandet. Men det finns en annan aspekt som inte står i betänkandet, och det är att en seriös anordnare som får avslag av en viss orsak kan göra om och göra rätt bara han vet vad han gjort för fel. Det här ska bara ske, tycker jag. Det är jättedåligt att inte ge en motivering till varför man ger avslag på en ansökan. Klarar man inte det kan man börja jobba på Samhall eller något.</p><p>I sitt svar skriver regeringen att man anser att Myndigheten för yrkeshögskolan \"redan bedriver ett viktigt utvecklingsarbete när det gäller beslutsprocessen\". Nej, nej, nej. Det här är ingen raketforskning. Det här är inte jättesvårt. Ge ett motiverat svar på varför en anordnare får avslag! Bara gör det! Och det ska helst ske från och med i dag, tycker jag.</p><p>Den andra saken som jag reagerade på i den här rapporten gäller gemensam antagning. Rent spontant tycker och tror jag att en gemensam antagning över hela landet är mycket rationellare och bättre och nog skulle fungera betydligt bättre, fru talman.</p><p>Nu är det dock så att regeringens svar var att man redan har tillsatt en utredning om det här. Vi kan inte göra ett yrkande, tycker jag, på att regeringen ska starta en utredning när regeringen redan har gjort det. Men vi väntar med spänning på resultatet av den utredningen, och vi hoppas att den är relevant och seriös och inte drar ut på tiden orimligt mycket.</p><p>Med det sagt, fru talman, hoppas jag att anordnare från och med i dag får svar om de får avslag på sin ansökan.</p>",
        "talare": "Robert Stenkvist",
        "parti": "SD",
        "qa_pair": {
            "question": "Vad säger Robert Stenkvist om motiveringar vid avslag på ansökningar hos Myndigheten för yrkeshögskolan?",
            "answer": "Robert Stenkvist anser att det är oacceptabelt att anordnare som får avslag på sina ansökningar om att starta en utbildning hos Myndigheten för yrkeshögskolan inte alltid får en motivering. Han menar att alla anordnare bör få en motivering för att förhindra korruption och jäv, samt för att ge seriösa anordnare möjlighet att rätta till eventuella fel i sina ansökningar. Han kritiserar regeringen för att inte ta detta problem på allvar och anser att det inte är svårt att ge ett motiverat svar på avslag."
        }
    },
    {
        "avsnittsrubrik": "Frågestund",
        "anforande_id": "24a228e8-3dc6-ec11-9170-0090facf175a",
        "anforandetext": "<p>Fru talman! Jag har inte läst allt som har skrivits om mig, och det är för att jag inte ska tappa fokus på varför jag tog uppdraget, det vill säga för att motverka att det demokratiska samtalet drunknar i hat och hot, för att säkra att kulturen finns över hela landet för alla oavsett bakgrund och såklart för starka, fria, oberoende medier.</p><p>Jag tror att om jag fokuserar på det som har skrivits om mig nu tappar jag styrfarten på det som är det absolut viktiga.</p>",
        "talare": "Jeanette Gustafsdotter",
        "parti": "S",
        "qa_pair": {
            "question": "Vad säger Jeanette Gustafsdotter om sitt fokus i sitt uppdrag?",
            "answer": "Jeanette Gustafsdotter säger att hon inte har läst allt som har skrivits om henne för att inte tappa fokus på sitt uppdrag, vilket är att motverka att det demokratiska samtalet drunknar i hat och hot, att säkra att kulturen finns över hela landet för alla oavsett bakgrund, och att stödja starka, fria, oberoende medier."
        }
    }
]